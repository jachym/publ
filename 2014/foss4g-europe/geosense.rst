Geosense na FOSS4G-Europe, 2014, Brémy
======================================
Ve dnech 15 až 17 července 2014 proběhl v německých Brémách první ročník
celoevropské odnože konference FOSS4G - Free and Open Source Software for
Geospatial FOSS4G-Europe. Konference navázala na dva předchozí ročníky, které
pod názvem FOSS4G-CEE (Central and East Europe) proběhly v Praze a Bukurešti.

Už v Praze se sjeli účastníci z celé Evropy a dorazilo i několik zaoceánských
hostí, v Bukurešti se tento trend jen potvrdil a přestalo dávat smysl, omezovat
v názvu akci na střední a východní Evropu. Pro rok 2014 bylo za místo konání
vybrány německé Brémy a v názvu konference jsme jasně deklarovali celo
kontinentální ambice.

Na konferenci byla navázána řada akcí, z nichž nejvýznamnější bylo předání ceny
NASA World Wind Europa Challenge, která byla v loňském roce vyhlášena na
konferenci INSPIRE, letos tedy na FOSS4G-Europe. Cenu předával projektový
manager soutěže Patrick Hogan z NASA. Po Patrickovi měl vyzvanou přednášku
Suchith Anand z University of Nottingham, o projektu Geo for All a OSGeo
laboratořích, které se teď rojí po celém světě. Další vyzvaná přednáška byla od
Venkateshe Raghavana, který, byť původem z Indie, dlouhá desetiletí působí na
univerzitách v Japonsku, a kterého lze bez nadsázky považovat za otce konferencí
FOSS4G.  To byl ovšem už samotný závěr konference, před tím byly 4 intenzivní
dny nabité programem.

Před vlastní konferencí totiž začala série workshopů, kde se účastníci mohli
přímo od vývojářů a pokročilých uživatelů (power userů) nechat proškolit k
určitým softwarům. Mezi workshopy byl v nabídce MapServer, pgRouting, Big Data v
prostředí EarthServer, GeoServer, Rasdaman, statistický software R, PyWPS,
senzorové služby istSOS a prostředí MapMint. 

Workshopy byly plně obsazené a určitě k tomu přispěla i cena, která byla na
rozdíl od jiných konferencí podobného druhu nasazena opravdu nízko.

Vlastní program začal až následující den, uvítacím slovem Petra Baumanna, který
nás, účastníky konference, přivítal na půdě Jacobsovy Univerzity (jedna z
partnerských organizací konference). Následovala, skoro bych řekl tradiční
přednáška Jeffa McKenny, současného prezidenta OSGeo - Open Source Geospatial
Foundation, ke které se tradičně FOSS4G konference hlásí. Patrick Hogan
představil soutěž NASA World Wind Challenge a také představil jednotlivé týmy a
projekty, které se soutěže účastnily. Odpolední část pak pokračovala v
paralelních sekcích. 

Program konference byl rozdělen na tři paralelní sekce (jedna ze sekcí se
věnovala akademickým tématům - tedy hlavně formou, po obsahové stránce z
konference nijak nevybočovala), s poměrně velkorysou
dotací 30 minut na přednášku včetně diskuse. Za tuhle dobu už opravdu stihnete
říct, co potřebujete. Přednášky byly opět nabité technickými detaily, zaznělo
několik projektových status reportů (MapServer, PyWPS), informací o aktuálním
vývoji (OpenLayers 3, PostGIS, ZOO Project, MapBander, MapProxy, ...), o
specialitách z vývojářské kuchyně (Massive data v GRASS GIS 7) a další. Byly
představeny i některé zajímavé projekty stavějící na open source software, jako
modelování pohybu čisté vody na území, globální půdní mapa s rozlišením 1km,
...). Představen a diskutován byl i nově připravovaný standard OGC Web
Processing Service (2.0.0) jedním z editorů standardu. A spousta dalších
přednášek. Celkově bylo přihlášeno 72 přednášek.

Co jsem měl možnost sledovat, po obsahové stránce to bylo klasické FOSS4G, jak
ho znám z globálních akcí. Převažovala technická témata, přednášeli často autoři
programů nebo editoři standardů. Náplň jednotlivých sekcí byla celkem vyvážená,
ale na některých přednáškách prostě vždycky bude víc lidí, než na jiných
(trdičně "se chodí" na MapServer status reporty a novinky v PostGIS, které
Vincent Picavet přednáší opravdu moc pěkně). I když to byla relativně malá akce,
občas jsem potřeboval být na dvou místech najednou (to se holt na FOSS4G stává),
na štěstí nás na konferenci bylo víc, takže jsme se mohli o témata podělit a
obsah konference tak lépe pokrýt.

Ke konferenci patří i socializace účastníků. Ta byla úspěšně započata první
večer díky jednomu ze sponzorů, firmě Becks. Jak už to na FOSS4G bývá, skupinky
účastníků se organizovaně i neorganizovaně rozprchnou po okolí a narážejí na
sebe v přilehlých hospůdkách. I zde pak konference pokračuje svým tempem, akorát
není vidět tolik otevřených notebooků. Obsah hovorů je ale stále stejný.

Byla to FOSS4G jak má být i díky tomu, že před budovou na trávníku stále
posedávalo několik lidí s otevřenými notebooky a využívali chvíle, které mohou
strávit společným pohledem do společných zdrojových kódů, což se na dálku jinak
dělá obtížněji. Hned následující den po konferenci byl zorganizován tradiční
Code Sprint, kterého se účastnilo asi 6 projektů, resp. asi 10 lidí na
projektech pracujících. V průběhu code sprintů se programátoři snaží pohnout s
něčím, co potřebují prodiskutovat z oka do oka a nemají k tomu jinak moc
příležitostí.

Jako každá FOSS4G byla i tahle intenzivní, dojmy budeme všichni zpracovávat
ještě několik týdnů. Spousta nových informací, se kterými jsme počítali, ještě
více těch, které jsme nečekali. Jedním z výsledků FOSS4G-Europe je už teď
pracovní skupina pro obchod a podnikání v rámci OSGeo, nový projekt knihovny pro
služby OGC OWS v jazyce JavaScript a další.

Smysl konference - přinést něco z globálního FOSS4G lokálním účastníkům a
zároveň návrat ke kořenům FOSS4G byl, alespoň za mě, naplněn.
Uvidíme, jak bude vypadat globální FOSS4G v americkém Portlandu. A příští rok
snad opět v Evropě.


Volně dostupná data - V průběhu konference se náš tým snažil během komunikace 
s dalšími zahraničními účastníky konference vyzvídat dostupnost dat v jejich státech. 
Skutečnost, že dostupnost dat v našem státě je na velice vysoké úrovni je sice potěšující,
ale ostatní státy Evropy již takový vysoký standart nemají. V Řecku katastr pomalu 
vzniká, vzniklá data přesto nejsou veřejně dostupná a musí se kupovat. V Rumunsku 
je situace obdobná, nebyli schopni nám sdělit zda jejich stát poskytuje nějaká volná data.

Mobilní aplikace - Zaujala mne přednáška společnosti Glob3d mobile, která se stará o vývoj 
vývojového prostředí pro tvorbu mobilních aplikací. Výhoda frameworku je možnost vyvýjet pro 
iPhone a Android. Ukázky byly velice svižné a to i ve 3D. (http://www.glob3mobile.com/)

Caching velkých rastrů - Po konzultaci s vývojářem MapServeru byla upravena naše konfigurace MapCache, aby správně zobrazovala vrstvy jak ve formě WMS, tak i jako WMTS. GeoServer neumí dlažice ukládat do databázového souboru, ani pracovat s mixed formátem, což je škoda. MapProxy naopak umí všecko co MapCache, plus spoustu věcí navíc - např. výběr cacheovaného území polygonem (nejen bounding box), má security API, kde se dá nastavit omezení přístupu k různým službám, atd.



Nový soft, který nás zaujal
---------------------------

Cashing
    MapProxy vypadá slibně, protože to umí ne "jenom" dobrou cache, ale umí to být
    klient ke kde čemu a tvářit se jako hodně dobrá proxy ke kde čemu. Eva s tím
    už nějakou dobu dělala v Geodis a tuší.
    http://mapproxy.org/

Převody existujících projektů v ArcGIS
    GeoCat je firma, která dělá katalogovou službu, na které jede půlka INSPIRE
    Evropy. Vyrobili plugin pro ArcGIS, který umožňuje projekt vyexportovat jako
    GeoServer nebo MapServer. 
    https://www.geocat.net/bridge/

Status reporty
--------------

PostGIS
    - https://github.com/Oslandia/presentations/blob/master/foss4g_eu_2014/postgis_latest_news_vincent_picavet.pdf?raw=true
MapServer
    - http://schpidi.github.io/foss4g-e_2014_mapserver_project_status_report/#/
OpenLayers 3
    - nakonec se přdnáška ukázala jako představení produktu + historie
    - byla prezentována ukázka výkonu s tisíci vektorových prvků v mapě
    - WebGL a 3D jsou technologie na které se myslí, ale teď čekají dokud nebude jádro OL3 stabilní
    - potvrdila se nám správnost myšlenky vydat se již téměř před rokem po cestě vývoje v OL3,
      máme náskok ve vývoji a zkušenostech
    - http://terrestris.github.io/foss4g-e-2014/openlayers3/#/welcome
    
GeoServer
    - vývoj stále pokračuje na plných obrátkách
    - Stylování PostGIS -> WMS pomocí SLD v žádném případě nezpomaluje poblikaci WMS
        - zvážit používání GeoServeru
    - GeoServer obsahuje pokročilý modul na správu uživatelů, dají se přidělovat práva na správu, dotazování, editaci
    - Bylo zmíněno kešování rastrů (v prezentaci)
    - http://www.slideshare.net/geosolutions/processing-data-in-geoserver-with-wps-and-sql-views
    

Co mi chybělo
-------------

QGIS
    Chyběla prakticky jakákoliv přednáška o QGIS. Asi to bylo tím, že většina
    vývojářů je německy-mluvících a vyčerpali se na německé FOSSGIS.

Z kuloárů
---------
Práce s daty ze slovenského katastru je dost velkej problém vzhledem k jejich
legislativě. Nemáš jak legálně na ty data šáhnout nebo se do nich podívat.
    
Souhrn
------

Název:
    FOSS4G-Europe
URL:
    http://foss4g-e.org
Počet přednášek:
    72
Počet workshopů:
    9
Počet účastníků:
    150
Trvání:
    15 - 17.7.2014 + 1 den workshopy a 1 den code sprint
Místo konání:
    Jacobsova Univerzita, Brémy, Německo
Za Geosense:
    Eva, Jáchym, Radek, Vojta
